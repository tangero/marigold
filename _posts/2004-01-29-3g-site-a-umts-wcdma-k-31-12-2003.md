---
ID: 821
post_title: '3G sítě a&nbsp;UMTS/WCDMA k&nbsp;31.12.2003'
author: Patrick Zandl
post_excerpt: ""
layout: post
permalink: >
  https://www.marigold.cz/item/3g-site-a-umts-wcdma-k-31-12-2003
published: true
post_date: 2004-01-29 16:04:00
---
<P>Je zajímavé podívat se na statistiku 3G sítí ke konci roku 2003. Podotýkám, že výše uvedená čísla jsou součtem oficiálně oznámených čísel 3G operátorů, skutečná čísla budou patrně ještě o něco vyšší. </P>
<P>Celkem do konce roku 2003 bylo 74 operátorů 3G sítí v 37 zemích, přičemž počet ohlášených uživatelů je 73 milionů - tolik ohlásilo 40 operátorů, zbývajících 34 svá čísla neudalo, ale také nejsou zrovna ti největší (s výjimkou . </P>
<P>Zajímavý je poměr pro jednotlivé standardy:</P>
<UL>
<LI>CDMA2000 1X - 67,9 milionu klientů</LI>
<LI>CDMA2000 EV-DO - 4,39 milionu klientů</LI>
<LI>WCDMA/UMTS - 2,92 milionu klientů</LI></UL>
<P>Při pohledu na čísla WCDMA/UMTS je vhodné si uvědomit, že jde o čísla zahrnující i japonské operátory NTT DoCoMo (1,8 mil klientů) a J-Phone (Vodafone). Takže na&#160;evropské UMTS provozovatele&#160;mnoho zákazníků ve statistikách nezbývá, <STRONG>britský&#160;operátor 3</STRONG> (dost blbé jméno na googlování) hlásil kolem 660 000 klientů a dokonce ohlásil 5000 postavených Node B (to jsou&#160;základnové stanice pro UMTS), ale v konferencích na internetu se objevují zprávy o tom, že hodně zákazníků mu utíká a stěžuje si.&#160;&#160;Zbytek evropy prakticky nestojí za řeč a <STRONG>z funkčích UMTS sítí stojí za to zmínit tedy jen konglomerát sítí 3</STRONG> (vlastněných Hutchinsonem) v Británii, Itálii, Austrálii, Rakousku, Švédsku, Dánsku a v letošním roce pak spuštěna v Hong Kongu. V Evropě ještě jede rakouský Mobilkom a na start se chystá německá dvojka Vodafone a T-Mobile (resp už odstartovali, ale hodně tiše, aby jim do sítě nikdo nelezl), jinak vymeteno, prázdno a maximálně tak testovací provoz.</P>
<P>Asi darmo plakat - výsledky jsou pro UMTS&#160;žalostné, UMTS prakticky nefunguje kromě Británie v nějaké větší míře. A dlužno dodat, že v Británii pro síť 3 napínají své síly firmy NEC, Siemens a Nokia a dost je to zaměstnává. </P>
<P>UMTS sítě jsou složitý slepenec nejroztodivnějších technologií a snaha takový slepenec rozchodit dává zabrat výrobcům sítí, jejich stavitelům i výrobcům mobilů. Nějak mi přijde, že by nebylo od věci, kdyby také někdo v Evropě nadrzo spustil CDMA2000 síť...</P>