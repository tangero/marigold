---
ID: 752
post_title: Další trendy pro rok 2004
author: Patrick Zandl
post_excerpt: ""
layout: post
permalink: >
  https://www.marigold.cz/item/dalsi-trendy-pro-rok-2004
published: true
post_date: 2003-12-19 10:41:00
---
<P>Rozhodl jsem se semo tamo vypíchnout nějaký zajímavý příspěveček z diskusí a komentářů, neb všechnu moudrost jsem zatím nepojedl a i kdyby, nestíhám ji všechnu zapsat ;) </P>
<P>Ale vážně: v komentářích se docela často objevují zajímavé věci, je škoda o ně přijít, protože komentáře ne každý čte, ostatně někdo tu s oblibou používá místo komentářů službu Poslat emailem, kterážto kupovidu slouží k tomu, aby se článeček poslal někomu emailem...:)</P>
<P>No diskuse o trendech na rok 2004 <STRONG>přispěl Noname</STRONG> se svojí desítkou trendů, tentokráte zaměřených spíše do služeb jako takových, než do technologií, v každém případě je to další zajímavá desítka námětů na uvažování:</P>
<P>1. měly by se objevit paušály a kredity u dial-upu</P>
<P>2. ADSL se dostane na použitelnou cenovou úroveň (ale až koncem roku), a donutí i malinko zrychlit a slevnit kabelovky</P>
<P>3. pomalu ale jistě začne být možno využívat local loop unbundling (telenor), i když furt to bude zřejmě vhodné jen pro firmy</P>
<P>4. vstoupíme do Evropské unie (ač se to nezdá jako IT bod, tak je to pro české IT myslím to nejdůležitější v středně a dlouhodobém horizontu)</P>
<P>5. mění se DPH (od 1.1.2004, tedy novinka pro příští rok)</P>
<P>6. 28 GHz v Praze by mohlo přinést slevnění vysokorychlostních linek v Praze.</P>
<P>7. MP3 přehrávače/ flashdisky se stanou zřejmě populárnější (protože levnější)</P>
<P>8. LCD panely by mohly klesnout na úroveň akceptovanou i v českých firmách</P>
<P>9. foťáčky v mobilech dosáhnou megapixelového rozlišení, počet nových mobilů bez foťáků bude nižší než mobilů s foťákem, cena foťákových klesne pod 6 tisíc Kč.</P>
<P>10. opět se (snad) rozeběhne nějaká možnost platby kreditní kartou po českém internetu (vynechám provizorum ČNB pro staré klienty). </P>
<P><STRONG>Jiří Bureš</STRONG> k tomu dodává: </P>
<P>Na opravdu masove rozsireni ma narok jen JAVA aplikace a hry. Ostatni hity zoustanou domenou jen uzke skupiny lidi.</P>
<P>Kazda sluzba vic roste s vetsim poctem uzivatelu, ale uzivatele se tristi mezi ruzne komunikacni nastroje SMS, MMS, ICQ, email, chat, takze jednotlive sluby nedosahnou velkeho rozsireni.</P>
<P>Nejvice poroste telefonovani a SMS.</P>
<P><STRONG>Miloš Enderle</STRONG> zase tlačil do aplikací sázení, erotiku a multiplayer java hry - k tomu jen dodávám, že to je jasné, erotika a nelegální sázení pokvete, jenže o tom se nesmí mluvit a všichni se tváříme, že to nevidíme, nepoužíváme.</P>
<P>Já jen doplňuji, že můj seznam jsem spíše viděl jako Top Hype of 2004 - tedy to, o čem se bude v roce 2004 hodně mluvit, než že by se to také nutně muselo hodně používat. Něco jiného jsou early adopters a něco jiného je ta prostá uživatelská masa ... tu budou muset nejdříve promasírovat billboardy a Nikol, moderátorka z Novy, co tak dlouho mlčela o poměrech v Nově, až z toho vymlčela knížku (fakt si to někdo kupuje?). A pak se zjistí, že to jsou technologie jen pro nás pár hračičků ... ale to už v tom pár firem udělá fortunu, pár operátorů utratí hromadu peněz, takže nebudou moci slevnit své služby a všichni budou happy...</P>