---
ID: 397
post_title: 'Český Telecom spustil WiFi v&nbsp;KFC, prodloužil bezplatný provoz'
author: Patrick Zandl
post_excerpt: ""
layout: post
permalink: >
  https://www.marigold.cz/item/cesky-telecom-spustil-wifi-v-kfc-prodlouzil-bezplatny-provoz
published: true
post_date: 2003-07-01 11:57:00
---
<P>Český Telecom dnes oficiálně oznámil spuštění WiFi v provozovnách KFC <EM>(o tom, že vyhrál tendr KFC jsem již dříve psal)</EM>. Zatím se zprovoznění WiFi <STRONG>týká pěti pražských provozoven KFC</STRONG>, ostatní si musí počkat. Jde o tyto lokality:</P>
<UL>
<LI>Vinohradská 149, Palác Flóra (to děsivé monstrum na metru Flóra)</LI>
<LI>kino Galaxie (Arkalycká 1, Praha 4)</LI>
<LI>Kaprova 14 (kousek od fildy...)</LI>
<LI>Na poříčí 46 (naproti Bílé labuti)</LI>
<LI>Národní 25 (na Václavském náměstí)</LI></UL>
<P>Podle všeho jde pouze o indoor pokrytí, zvěd z okolí Národní hlásí že ven signál neproniká, otestuji to co nejdříve. Důležité také je, že Telecom prodloužil zadarmo provoz svých WiFi spotů, tedy i těch v KFC a to do konce září. Jak bude WiFi oceňovat v říjnu, zatím ani sám Telecom neví, údajně ale <STRONG>bude možné používat post-paid</STRONG>, tedy mít WiFi na telefonním účtě. </P>
<P><STRONG>Telecom udává 929 registrovaných uživatelů</STRONG> (bez registrace vám WiFi u ČTc nepojede) a zhruba stovku pravidelných uživatelů. Nu, nejsou to moc vysoká čísla - a to je to zadarmo...</P>
<P>KFC tak alespoň&#160;v ČR předběhlo McDonalda, který WiFi ve světě již zavádí. U nás je plukovník z Kentucky o krok před kašparem Ronaldem. Gratuluji. Jen si myslím, že zrovna v Kaprovce, věčně to narvané provozovně, bude asi problém, kam si s tím notebookem sednout... ale to už není wifi problém, jinak Telecomu tleskám...</P>